---
title: Sarılmamız gerek
publish_at: 2024-02-19
snippet: Sarılmak, dünyadaki en iyileştirici eylemlerden biri!
---

https://www.instagram.com/su.felsefesi/

https://www.instagram.com/bkaramercan/

Sarılmak, dünyadaki en iyileştirici eylemlerden biri!

Tek bir sarılma ile… Kabul görme, emniyet, sıcaklık gibi duygular tatmin oluyor. İnsana, ‘ne kadar değerli olduğunu’ hissediyor. Sinirleri yatıştırıp, yalnızlık hissini dağıtıyor. Duygusal olarak canlanıp, keyifleniyoruz.

Sarılmak ayrıca, birisine verebileceğimiz bir hediye gibi… Başka gözlerdeki sevinç ışıltısını görebilmek, uzak kaldığınız birisiyle buluşmanızdaki o sıcak kucaklaşma, düşen çocuğunuzu kaldırdıktan sonra ona sarılmak; hepsi bir arada, insan ruhunu en derinden etkileyen özel bir dile dönüşüyor.

Ben bu nedenle çocukların yanında olmayı seviyorum çünkü hiçbir filtreleri ya da takıntıları olmadan tüm içtenlikleriyle sarılabiliyorlar… Ve maalesef, büyüdükçe bunu kaybediyoruz.

Araştırmalar, insanların yaklaşık üçte birinin günde bir kez bile kucaklaşmadığını ve %75'inin de daha fazla kucaklaşma istediğini ortaya koyuyor.

🤗

Hayatın altında ezildiğimiz birçok anda, istediğimiz şey… sağlam bir tavsiye değil, sağlam bir kucaklama esasında❣️

Üstelik sarılmak sadece duygusal bir paylaşım da değil; yaşlanma sürecine yönelik bir hazırlık! Güven içinde sarılan bireyler, yaşlılıkla gelen zorlukları daha hafif bir şekilde karşılayabiliyorlar.

🤗

Virginia Satir'in dediği gibi, "Sarılmalıyız ki yaşayalım. Günde en az 8 kez sarılma ihtiyacımız var!" Bu sadece bir sayı değil yani, aynı zamanda bir insanın ruhsal denge bulmasına katkıda bulunan bir ritüel.

İşin bir de beyin kimyası var: Beynimizin nörokimyasalları içinde sosyal bağların temelini atan oksitosin… kalp atış hızını yavaşlatıp, kaygı seviyelerini azaltarak duygusal bir kalkan gibi davranıyor – o bir kahraman yani. Derken, sarılma anında gelen tatmin duyguları ile devreye, ödüllendirme kimyasalı endorfin giriyor. İşte bize iyi gelen, bu karmaşık kimyasal dans.

Ve işin tatlı yanı… Sarılmak belirli bir kişiyle sınırlı değil! Aile üyeleri, arkadaşlar, bebekler ve hatta evdeki evcil hayvanlar bile sarılmanızın nesnesi olabilir.

O yüzden, sarılın sarılabildiğiniz kadar💙
