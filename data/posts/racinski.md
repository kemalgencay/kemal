---
title: Prof. S.A. RAÇİNSKİ
publish_at: 2023-03-20
snippet: 1880 li yıllarda Moskova Üniversitesinin en genç matematik profesörü S.A.Raçinski, Üniversitesindeki kürsüsünden istifa edip, Rusya'nın Smolenska eyaletine bağlı Tatevo köyüne köy öğretmeni olarak atanmak için müracaat etti.
---

KENAN ÖZEK'in kaleminden

Prof. S.A. RAÇİNSKİ

1880 li yıllarda Moskova Üniversitesinin en genç matematik profesörü S.A.Raçinski, Üniversitesindeki kürsüsünden istifa edip, Rusya'nın Smolenska eyaletine bağlı Tatevo köyüne köy öğretmeni olarak atanmak için müracaat etti.
Raçinski çok genç olmasına rağmen bilim dünyasında ün kazanmış çok başarılı bir insandı. Yazdığı matematik kitapları çok dile çevriliyordu.
Raçinski'nin bu kararına herkes çok şaşırdı. Güldüler.Delirmiş dediler. Alay ettiler.
--Dünyanın sayılı bilim adamlarından biri oldun, Üniversitede ülkeye daha çok faydalı olmak varken, küçücük köy çocuklarına ne anlatacaksın ki, gel başarılarını öldürme-- dediler.  
Raçinski onlara şöyle dedi;
"Eğer çocuklar keşfedilmeyi bekleyen birer hazine ise, olabilecek en erken yaşta bu keşif yapılmalı ki, çocuğun yeteneği en yüksek seviyeye çıkarılabilsin. Çocukların her biri ayrı cevherdir..
Bu nedenle, küçük yaştaki öğrencileri eğiten öğretmenlerin aslında, ortalama bir üniversite hocasından daha bilgili ve donanımlı olması gerekir. Bu sayede belkide sıradan okullarda, bizlerden daha zeki, yetenekli, başarılı öğrenciler vardır.
Bunları keşfedip, yeteneklerini ortaya çıkarmak, kendilerini ispat etme ortamı hazırlamak, eğitimin en birinci görevi olmalıdır."
dedi ve devam etti;
"Bakınız şu anda ülkemizde kurşun kalemden, düğmeye kadar herşeyi dışarıdan satın alıyoruz. Oysa yüz milyonluk bir ülke insanları, yeni doğmuş köpek yavruları gibi, gözlerinin açılmasını bekliyor. Bütün bir millet hala kördür. Ülkemizde yüzbinlerce insan, çiçek hastalığından, veremden, firengiden, bakımsızlıktan ölüyor. Biz bunlara karşı hiçbir şey yapmadan- Rus milleti çok zekidir, asildir, çalışkandır- demeye devam ediyoruz.
Halkımızın çocuklarının ruhunda, asaletinde gizlenen servetleri yüzeye çıkarmak için, doğduğum köye gidiyorum"
dedi.
Üniversitedeki görevini bıraktı ve kendi köyünde köy öğretmenliğine başladı.
Bu emeğinin sonunda, kendi köyünden ve komşu köyden bulup eğittiği çocuklardan 3 tanesi dünya çapında ünlü insanlar oldular.
Bunlardan birisi, dünya çapında ünlü ressam, BOGDANOF BİELSKİ idi. Resimleri, dünya müzelerinde halen sergilenmektedir.
Raçinski'nin yetiştirdiği bir diğer başarılı çocuk, BOGDANOF ZABOLOTNİ idi. Dünyaca tanınmış kimyacı oldu. Dünyanın en ünlü bakteriyologlarından oldu.
Üçüncü öğrencisi ise; VASİLEF oldu.
Vasilef; Rusyanın en sevilen, en güvenilir, en bilgili İlahiyatçı Din adamı oldu.
Rusya'nın en yetkili yöneticilerini Din ve ahlak konularında eğitmeye başladı. Ülkeye çok yararlı oldu.
Yani Prof. Raçinski; sadece kendi köyü Tatevo'dan 3 tane dünya çapında başarılı insan çıkardı.
Bu birkaç köyden; ayrıca yine çok başarılı operacılar, ekonomistler, bürokratlar ortaya çıkardı. Kendisiyle alay edenleri pişman etti.
İşte Türkiye'mde de Atatürk'ün yolundan ayrılınmasaydı, ülkedeki tüm Türk çocuklarının cevherleri ortaya çıkarılacak, dünyanın en saygın, en gelişmiş ülkesi olacaktık.
Ne yazık ki, 1939 'dan itibaren tekrar Emperyalizmin emrine girilmeye başlandı. Atatürk'ün mücadelesinin kökü kazındı.
Bazı siyasetçilerimiz, -Avrupa ve Amerika bizden ne isterse onu yapalım- kültürüyle , çocuklarımızı sömürge ruhlu yetiştirdi.
Bazıları da, çocuklarımızı;
-Ben bilmem şeyhim bilir- kültürüyle beyinlerine beton döktü.
Halen ülkeye zararlı tüm siyasi ve dini çalışmalarımız, düşman sevindirmeye devam ediyor. .
